---
inFeed: true
hasPage: true
inNav: false
inLanguage: null
keywords: []
description: >-
  Van alle Nederlandse ondernemers (1.100.000) doet eenderde zijn winstaangifte
  zélf. Zonder (betaalde) ondersteuning. Om fouten en gedoe achteraf te
  beperken, zocht de Belastingdienst naar een online benadering waarin níet
  fiscale regels en eindeloze teksten uitgangspunt zijn, maar een slimme
  responsive applicatie met interactieve uitleg en praktische invultips.
  Resultaat: de Aangiftehulp.
datePublished: '2016-08-04T09:13:21.862Z'
dateModified: '2016-08-03T13:14:14.227Z'
title: Online Aangiftehulp voor ondernemers
author: []
via: {}
sourcePath: _posts/2016-07-30-online-aangiftehulp-voor-ondernemers.md
authors: []
publisher: {}
starred: false
url: online-aangiftehulp-voor-ondernemers/index.html
_type: Article

---
# Online Aangiftehulp voor ondernemers

Van alle Nederlandse ondernemers (1.100.000) doet eenderde zijn winstaangifte zélf. Zonder (betaalde) ondersteuning. Om fouten en gedoe achteraf te beperken, zocht de Belastingdienst naar een online benadering waarin níet fiscale regels en eindeloze teksten uitgangspunt zijn, maar een slimme responsive applicatie met interactieve uitleg en praktische invultips. Resultaat: de Aangiftehulp.

Kleine, pas gestarte of deeltijdondernemers doen vaak zélf hun aangifte inkomstenbelasting. Dat blijkt voor velen best een opgave. Want waar vul je je bedrijfskosten in? En wanneer heb je recht op aftrekposten? Zonder commerciële hulpaanbieders in de weg te zitten, wil de Belastingdienst deze 'zelfdoeners' helpen om grip te houden op hun inkomstenbelasting. Op een persoonlijker en praktischer manier dan voorheen. Dat zorgt voor tevreden ondernemers, minder telefoontjes en tweets naar de Belastingdienst én minder correcties achteraf. Hierbij horen de volgende doelstellingen: 

1\. Verbinden identity en content: 

Ondernemers erkennen dat de Belastingdienst zich verplaatst in de (fiscale) wereld van ondernemers. En échte intuïtieve hulp biedt bij: 

* het voorbereiden op de aangifte(voorbereidingstools), 

* het begrijpelijk maken van fiscale thema's in de aangifte met tekst, video's, tools en verwijzingen naar andere relevante sites, 

* het invullen van de aangifte met invulinstructies, tips en verwijzingen bij uitzonderingssituaties. 

2\. Laagdrempeligheid:

Ondernemers vinden snel antwoorden op hún vragen op de manier die bij hen past, en met de devices van hun keuze. Praktisch, 'snack-size', eenvoudig, vriendelijk, device-onafhankelijk, met behoud van Belastingdienst-autoriteit, zijn sleutelwoorden. 

3\. Continu verbeteren: 

De applicatie biedt uitgebreide mogelijkheden voor snelle en goedkope monitoring en aanpassing van de online omgeving. Zodat de Belastingdienst optimaal in kan spelen op veranderende ondernemersbehoeften en wetgeving.