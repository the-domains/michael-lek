---
inFeed: true
hasPage: true
inNav: false
inLanguage: null
keywords: []
description: >-
  Begonnen als een pilot in 2013, is het Forum Fiscaal Dienstverleners inmiddels
  uitgegroeid tot een community met zo’n 13.000 gebruikers. En houdt een team
  van 20 mensen het draaiende. Onlangs is het forum vernieuwd. Dus, tijd voor
  een update. Toine Tates, community manager van het forum en Michael Osage,
  communicatieadviseur bij ontwerpbureau Osage geven antwoord op 5 vragen. 
datePublished: '2016-08-03T13:41:33.947Z'
dateModified: '2016-08-03T13:28:20.239Z'
title: '5 vragen over het Forum Fiscaal Dienstverleners '
author: []
via: {}
sourcePath: _posts/2016-08-03-5-vragen-over-het-forum-fiscaal-dienstverleners.md
authors: []
publisher: {}
starred: false
url: 5-vragen-over-het-forum-fiscaal-dienstverleners/index.html
_type: Article

---
![](https://the-grid-user-content.s3-us-west-2.amazonaws.com/106342a2-e6ca-491c-8aee-98c9219edd47.png)

# 5 vragen over het Forum Fiscaal Dienstverleners 

Begonnen als een pilot in 2013, is het Forum Fiscaal Dienstverleners inmiddels uitgegroeid tot een community met zo'n 13.000 gebruikers. En houdt een team van 20 mensen het draaiende. Onlangs is het forum vernieuwd. Dus, tijd voor een update. Toine Tates, community manager van het forum en Michael Osage, communicatieadviseur bij ontwerpbureau Osage geven antwoord op 5 vragen. 

## 1 Even opfrissen: wat is het Forum Fiscaal Dienstverleners? 

Toine: "Het is een online ontmoetingsplek voor fiscaal dienstverleners. Zoals ZZP'ers of accountantsbureaus. Ze kunnen met elkaar én met de Belastingdienst in contact komen. En zo hun kennis ontwikkelen en up-to-date houden. Op dit moment wordt het gebruikt door zo'n 13.000 mensen. Het idee is: De dienstverlener logt 's ochtends op zijn werk in op het forum. Daar vindt hij het actuele nieuws. En kan hij antwoord geven op vragen, of een eigen vraag stellen. Wij kijken mee: moeten we een vraag beantwoorden? Of een gegeven antwoord aanvullen? Het is een laagdrempelige manier om de kennis te vergroten van de fiscaal dienstverlener." 2 Wat levert het op?
![](https://the-grid-user-content.s3-us-west-2.amazonaws.com/8f88d423-9b5c-44f7-99bf-e09cbaf8eb7d.png)

## 2 Wat levert het op?

Toine: "Interactie! Zo kan de dienstverlener makkelijk kennis vergaren. Hij hoeft de kennis niet in te huren. Of te bellen naar een speciaal nummer van de BelastingTelefoon. En wij hoeven via de telefoon niet 2000 keer dezelfde vraag te beantwoorden. En: waar het natuurlijk om gaat: wij krijgen een zo goed mogelijke aangifte binnen." 

## 3 Waarom is het forum onlangs vernieuwd?

Michael: "Het forum voldeed niet aan de huisstijl. En de interactie was erg gecompliceerd. Dus was het tijd voor vernieuwing. Pleio zorgde voor de achterkant, en Osage voor de voorkant. We implementeerden de huisstijl en vereenvoudigden het forum. Zo zijn overbodige pagina's weggesneden, is het makkelijker om een vraag te beantwoorden en staat de zoekfunctie op een centrale plek. Ook kan een gebruiker met filters in zijn profiel, alleen die informatie filteren die hij interessant vindt. En vinden gebruikers sneller en makkelijker hun weg. De gebruiker staat dus centraal in de interactie. Kortom, het ontwerp sluit aan op de huisstijl: het is gebruiksvriendelijk, functionerend en heeft een duidelijke navigatiestructuur." ![](https://the-grid-user-content.s3-us-west-2.amazonaws.com/758d98e2-3220-4a6c-8393-f52f36c6498a.png)

## 4 Waarom is het belangrijk om aan de huisstijl te voldoen?

Toine: "Zo gaan we met de tijd mee. En blijven we onszelf verbeteren. Door de nieuwe huisstijl doe je weer een stapje terug en bedenk je: waarvoor is deze website eigenlijk? Wat willen we ermee? Wat moet de gebruiker kunnen? En dan zie je wat anders moet en kan. Een voorbeeld: gebruikers konden eerst een vraag liken én waarderen door een aantal sterren te geven. Als je die twee keuzes geeft, dan doen mensen het allebei niet. Ze willen niet moeten kiezen. Daarom kunnen ze nu alleen nog de vraag waarderen met sterren. En dan doen ze het wel." 

## 5 Wat is je best practice?

Toine: "Houd het zo simpel mogelijk. Maak het makkelijk en overzichtelijk voor gebruikers. En: stel als makers het product voorop. Dat hebben wij, samen met Osage en Pleio gedaan, en kijk naar het resultaat. Daar ben ik trots op. In september gaat het vernieuwde forum live. Ik kijk ernaar uit!" ![](https://the-grid-user-content.s3-us-west-2.amazonaws.com/0c74db09-a8b4-459e-b18b-3933c8ad6f4b.png)